\section{Diferenciál mocninné funkce}
\label{sec:diferencial-mocninne-funkce}

Pokračujme mocninnými funkcemi (tj. funkcemi ve~tvaru $f(x) = ax^m$). Takovou funkci
zderivujeme tak, že ji nejprve vynásobíme exponentem mocniny a~následně exponent
snížíme o~jedničku. Tento postup platí pro exponent v~oboru všech reálných čísel.
Tomuto pravidlu říkáme \emph{řetězové pravidlo}. Formálněji jsme schopni výrokem
zapsat toto pravidlo:
\begin{equation*}
    \forall a, m \in \reals :
    \fracdiff{}{x} \left(ax^m\right) = amx^{m - 1}
\end{equation*}

Zkusme nějaký příklad. Mějme funkci $f(x) = 3x^5$. Tu chceme zderivovat. Nejprve tedy
celý výraz vynásobíme exponentem. Dostaneme tedy výraz $15x^5$. Nyní stačí
od~exponentu odečíst jedničku. Poté tedy vznikne funkce $f'(x) = 15x^4$, která je
derivací funkce $f(x)$, tedy můžeme zapsat:
\begin{equation*}
    \fracdiff{}{x} \left( 3x^5 \right) = 15x^4.
\end{equation*}

\begin{exercise}
    Spočítejte diferenciál (derivaci) výrazů uvedených níže. Nezapomeňte, že každou
    konstantu $k$ lze vyjádřit jako $kx^0$, kde $x$ jste schopni zaměnit
    za~jakoukoliv jinou proměnnou. Taktéž každou odmocninu jsme schopni zapsat jako
    mocninu.
    \begin{align*}
        &\fracdiff{}{t} \left( \frac38 t^8 \right) &
        &\fracdiff{}{x} \left( \sqrt{x} \right) &
        &\fracdiff{}{z} \left( 2,7z \right) &
        &\fracdiff{}{v} \left( \frac12 mv^2 \right) \\
        &\fracdiff{}{x} \left( \pi \right) &
        &\fracdiff{}{h} \left( 120h \right) &
        &\fracdiff{}{s} \left( 8s^2 \right) &
        &\fracdiff{}{q} \left( 8q \right)
    \end{align*}
\end{exercise}

\subsection{Mocninné funkce geometricky}
\label{subsec:derivace-mocn-fce-geometricky}

Nyní se pokusme řetězové pravidlo zobrazit geometricky. Nejdříve si to ukážeme pro
druhou mocninu.

Nechť máme čtverec se~stranou o~proměnné délce $x$. Obsah tohoto čtverce jsme schopni
spočítat pomocí vzorce. Nechť tedy funkce $S(x) = x^2$ počítá obsah čtverce. Co se
stane, když jisté $x$ zvětšíme o~nepatrnou změnu $\diff{x}$? Poté se nám změní
i~povrch čtverce. Označme změnu plochy čtverce jako $\diff{S}$. Nyní si problém
zobrazíme geometricky. Stranu čtverce jsme zvětšili o~$\diff{x}$ a~nový čtverec
vhodně oddělili na~čtyři části:

\begin{figure}[h!]
    \centering
    \input{chapters/derivace/fig-rozdel-ctverec.tex}
    \caption{Geometrická představa čtverce, jehož stranu~$x$ jsme zvětšili o~$\diff{x}$.}
    \label{fig:derivace-rozdel-ctverec}
\end{figure}

Původní čtverec je zobrazen šedě a~nové přírůstky jsou zobrazeny barevně. Takto jsme
schopni schopni vyjádřit změnu obsahu $\diff{S}$ pomocí barevně vyznačených
oblastí v~obrázku~\ref{fig:derivace-rozdel-ctverec} (viz rovnice~\ref{eq:derivace-2mocnina-1}).
Derivaci vyjádříme vydělením~$\diff{x}$ (rovnice~\ref{eq:derivace-2mocnina-2}).
Ale máme menší problém -- přebývá nám tam $\diff{x}$. Protože však $\diff{x}$
chceme co nejblíže k~nule (podle definice derivace pomocí limity), nebude nám vadit,
když $\diff{x}$ vypustíme (rovnice~\ref{eq:derivace-2mocnina-3}) a~funkci~$S(x)$
nahradíme jejím předpisem (rovnice~\ref{eq:derivace-2mocnina-4}):

\begin{subequations}
\begin{align}
    \diff{S} &= 2 \cdot {\color{accentColor} x \, \diff{x}} + {\color{accentColor!50!gray} \diff{x}^2}
    \label{eq:derivace-2mocnina-1} \\
    \fracdiff{S}{x} &= 2x + \diff{x}
    \label{eq:derivace-2mocnina-2} \\
    \fracdiff{S}{x} &= 2x
    \label{eq:derivace-2mocnina-3} \\
    \fracdiff{}{x} \left( x^2 \right) &= 2x
    \label{eq:derivace-2mocnina-4}
\end{align}
\end{subequations}

Jak ověřit pravidlo pro třetí mocninu? Podobně, jen místo čtverce máme krychli. Opět
nám poslouží obrázek krychle, jejíž stranu $x$ jsme zvětšili o~$\diff{x}$ a~vhodně
rozdělili na~osm částí:

\begin{figure}[!ht]
    \centering
    \input{chapters/derivace/fig-rozdel-krychle.tex}
    \input{chapters/derivace/fig-rozdel-krychle2.tex}
    \caption{Krychle, jejíž hranu~$x$ jsme zvětšili o~$\diff{x}$. Změna $\diff{x}$
    je zobrazena velká -- opět kvůli názornosti.}
    \label{fig:derivace-rozdel-krychle}
\end{figure}

Naprosto stejným způsobem jsme schopni vyjádřit změnu objemu krychle pomocí objemu
barevných částí:
\begin{equation*}
    \mathrm{d}V = 3 \cdot {\color{orange} x^2 \diff{x}}
        + 3 \cdot {\color{cyan!70!black} x \, \diff{x}^2}
        + {\color{purple} \diff{x}^3}
\end{equation*}
